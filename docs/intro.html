<div align="center"><h2>Introduzione all'utilizzo del sistema <strong>reactivegas</strong></h2></div>
<p>Il sistema <em>reactivegas</em> ha come obiettivo di fornire un supporto informatico all'amministrazione economica dei gruppi di acquisto. </p>
<p>I gruppi sono visti come insiemi dinamici di persone, quindi l'amministrazione deve risultare flessibile nell'organico. Questa flessibilità viene soddisfatta attraverso l'applicazione di alcune linee guida che traspaiono dai meccanismi operativi del sistema.</p>
<p>Il sistema si propone di mantenere la contabilità di un gruppo che ha scelto il modello prepagato per l'esecuzione dei propri acquisti collettivi.</p>

<div align="center"><h3>Modello prepagato</h3></div>

<p>Il modello prepagato presuppone che il denaro necessario agli acquisti sia disponibile alla persona che esegue fisicamente l'acquisto per conto del gruppo. Questo significa che in qualche maniera i membri del gruppo hanno versato il denaro corrispettivo alla loro quota d'acquisto in un luogo accessibile facilmente agli altri. In parole povere il prepagato corrisponde ad un accentramento preventivo del denaro necessario agli acquisti.</p>
<p>Il modello più semplice è che i membri consegnino all'acquirente unico la loro quota di denaro. Purtroppo questo metodo presenta delle inefficienze gravi appena il gruppo comincia ad allargarsi in numero di partecipanti. Gli incontri diretti per il solo passaggio di denaro tra l'acquirente e il resto del gruppo crescono linearmente con la grandezza del gruppo e con gli incontri aumenta il tempo che l'acquirente deve dedicare alla raccolta del denaro.</p>
<p>Il modello seguito da questo sistema permette distribuire la funzione di cassa tra un sottogruppo di membri , detti <strong>responsabili</strong></p>
<div align="center"><h3>Responsabili</h3></div>
<p>Le funzioni del responsabile sono un sottoinsieme di quelle del referente. In particolare il responsabile incarna tutte le funzioni economiche del referente , ampliandone il dominio.</p>
<p>I referenti sono soliti gestire in maniera informale il denaro altrui e solo per gli acquisti che eseguono loro stessi. Estraendo i compiti economici e distribuendoli nel gruppo di responsabili possiamo parzialmente alleviare il loro lavoro e permettere ad altri membri anche non interessati dalla funzione di referente di partecipare al lavoro di amministrazione economica del gruppo.</p>
<p>I responsabili sono <strong>pari</strong> nel senso che ognuno di essi può eseguire le stesse funzioni.</p>
<p> Una forza del modello tra pari è quella di sopportare di buon grado le defezioni di parte del gruppo sia che siano temporanee o definitive. Le defezioni risultano compensate dall'ingresso nel cerchio dei responsabili di nuovi arrivi che non devono scalare la gerarchia di funzioni per andare a colmare i vuoti, essi sono operativi da subito al pari degli altri.</p>
<p> Un'altra forza è la scalabilità del gruppo. Al crescere dei partecipanti la promozione di nuovi responsabili avviene naturalmente per gli stessi motivi detti sopra.</p>
<p> Non da ultimo è da considerare la piacevolezza del sistema partecipativo tra pari , che implica un grado altissimo di trasparenza, correttezza, e solidità.</p>